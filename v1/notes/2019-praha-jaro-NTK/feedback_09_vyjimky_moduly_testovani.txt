Hodina z 2. května - hlavní kouč Petr Messner
Zelené lístečky:
+ Srozumitelné, fajn tempo
+ Kéž bych u úkolů všechno chápala tak dobře jako tady na místě :) 

Červené lístečky:
- Výklad mi připadal moc rychlý a není mi moc srozumitelné, k čemu jsou funkce probírané dnes vlastně dobré a jak bych je použila v praxi. Petr není moc empatický.
- Opakovaně se mi stává, že během hodiny vše chápu a vše mi jde, ale s úkoly si absolutně nevím rady. Nebylo by dobré dávat nějaké tipy, kde se dozvědět více o daném tématu, nebo si i na hodině zkusit nějaký komplexní příklad, typu toho v DÚ?
- Mám pocit, že na hodině robíme príklady lahšie, ale úkoly sú následne náročné.
- Ocenila bych jiné příklady na zkoušení než ty z materiálů (ať máme více šancí si to prozkoušet)
- Nechápu :-( Ale není to vaše vina :-) 
- Dnes jsem se moc nechytala, snad se to propojí v budoucnu :-). Nevím, zda je to reálné, ale moc by mi pomohly příklady, konkrétní jednoduché příklady, např. s našimi piškvorkami, kostky apod. 

Za organizátorky:
- Hodina byla po státním svátku, což se pravděpodobně promítlo v účasti - chybělo 12 holek, z toho jen 3 se dopředu omluvily.
- Hodně holek je pozadu s úkoly, ale ačkoli měly na začátku (resp. během celé hodiny) prostor se ptát, dotazy téměř nebyly, až na dva ohledně tvorby pole a logiky k hadovi. 
- U testování zazněl názor, že je složitější a časově náročnější testy napsat, než to otestovat manuálně :), vypadalo to, že je toho na jednu hodinu na holky hodně. 
- Po hodině se šlo na pivo k Topolům, účast cca polovina holek z lekce a koučové. 

Za kouče:
- Vše z hodiny jsem pak dal na Github: https://github.com/messa/pyladies-materials/tree/b4a40d86ea0bb2a7ca9beb0d2303d4a14f28e996/testovani
- Speciálně jsem dával pozor, abych vysvětlil, k čemu je testování dobré a v jakých scénářích pomáhá
  - Jak zaznělo ve feedbacku výše, moc nerozumí, proč ke svým 10 řádkovým programům psát ještě 20 řádek testů :) holt neviděly ještě žádné delší programy.
- Na začátku hodiny jsme řešili dotazy k úkolům apod.
- Holky si opisují každou blbost, i když bych byl raději, aby prostě jen dávaly pozor a nechaly mě dokončit nějakou ukázk.
- Po feedbacku z mé předchozí hodiny jsem se snažil moc nestřídat věci na plátně, aby měli všichni čas si prohlédnout, co zrovna děláme.
- Na konci hodiny jsem ukázal příklad, jak upravit program s `input()` a `print()`, aby byl lépe testovatelný. Tak snad to použijí u poškvorek.
- Jedna studentka si sedla tak, že vůbec neviděla, co děláme, i když byla volná místa s mnohem lepším výhledem na plátno. V učebně je bohužel jen jedno plátno.
